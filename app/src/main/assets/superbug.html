<h2>
    <em>
        সুপারবাগ কি ?
    </em>
</h2>
<img src="https://www.jibonpata.com/upload/photos/2018/05/EGEbjiQGtdNYRi3yGeKq_22_7d378722d88523b5bc3354f7431b426e_image.jpg" width="100%">
<p>"সুপারবাগ" হলো সেই সমস্ত ব্যাকটেরিয়া&nbsp;যেগুলো&nbsp;আজকের দুনিয়ায় সাধারণভাবে ব্যবহৃত
    এন্টিবায়োটিকগুলির প্রতিরোধী। এটা একটা ভয়াবহ বিপদের কারন যখন&nbsp;প্রতিরোধী ব্যাকটেরিয়াগুলি
    নিউমোনিয়া, মূত্রনালীর সংক্রমণ এবং ত্বকের সংক্রমণ ঘটায়।</p><p>এন্টিবায়োটিক প্রতিরোধ
    স্বাভাবিকভাবেই ঘটছে,&nbsp;হতে পারে এটি&nbsp;ধীর গতিতে , কিন্তু থামানো যাচ্ছে না। যে ঔষধগুলি
    তাদের&nbsp;মেরে ফেলতো&nbsp;সময়ের সাথে সাথে&nbsp;জীবাণুরা সেই ওষুধের সাথে প্রতিরোধ গড়ে তুলছে ।
    ফলে এই ব্যাকটেরিয়া সংক্রমণের জন্য পূর্বে যে ঔষুধ কার্যকর ছিল সেই ঔষুধ এখন কম কার্যকর, এবং কিছু
    ক্ষেত্রে, অকার্যকর।</p><p>কিছু&nbsp;কাজ এন্টিবায়োটিক-প্রতিরোধী ব্যাকটেরিয়া উত্থান এবং বিস্তার
    প্রক্রিয়াকে ত্বরান্বিত করছে, যেমন:</p>
<ul>
    <li>এন্টিবায়োটিকের যত্রতত্র ব্যবহার বা অপব্যবহার</li>
    <li>দুর্বল&nbsp;রোগ&nbsp;প্রতিরোধ ক্ষমতা</li>
    <li>অস্বাস্থ্যকর পরিবেশে বাস করা বা কাজ করা</li>
    <li>অস্বাস্থ্যকর বা ভুল&nbsp;খাবার খাওয়া</li>
</ul><p>ক্ষতিকারক ব্যাকটেরিয়া থেকে নিজেকে রক্ষা করতে, সাবান এবং জল দিয়ে প্রায়ই আপনার হাত ধুয়ে
    নিন, বা এলকোহল স্যানিডেটর ব্যবহার করুন। স্বাস্থ্যকর জীবনধারা অভ্যাস করুন, যেমন&nbsp;সঠিক ও
    পরিমিত&nbsp;খাদ্য খাওয়া, যথেষ্ট ব্যায়াম করা এবং ভাল ঘুমে অসুস্থতার ঝুঁকি হ্রাস করতে পারে।</p>
<p>যে কাজগুলি&nbsp;আপনার এন্টিবায়োটিক প্রতিরোধের মোকাবেলা করতে সহায়তা করবে:</p>
<ul>
    <li>সঠিক নিয়ম মেনে অ্যান্টিবায়োটিক ব্যবহার এবং&nbsp;শুধুমাত্র&nbsp;খুব প্রয়োজন হলেই কেবল
        এন্টিবায়োটিক সেবন
    </li>
    <li>সম্পূর্ন কোর্স সম্পন্ন করা এমনকি রোগ ভাল হয়ে গেলেও কোর্স শেষ করতে হবে</li>
    <li>অন্য রোগীর প্রেসক্রিপশন অনুযায়ী নিজে বা নিজের প্রেসক্রিপশন অনুযায়ী অন্যকে এন্টিবায়োটিক শেয়ার
        না করা।
    </li>
    <li>পুরাতন প্রেসক্রিপশন ব্যবহার করে ওষুধ না খাওয়া।</li>
</ul><p>আপনার আমার সচেতনতাই পারে সুপারবাগের হাত থেকে আমাদের এবং আমাদের পরবর্তী প্রজন্মকে রক্ষা করতে।
    পোস্ট যত বেশি পারেন শেয়ার করবেন।</p>


<h2><em>
    সুপারবাগ: যেসব খাবারের মাধ্যমে মানবদেহে ঢুকছে ক্ষতিকর অ্যান্টিবায়োটিক প্রতিরোধী জীবাণু
</em></h2>

<h3>
    স্বাস্থ্যের জন্য উপকারী ভেবে যে দুধ খাচ্ছেন বা মাছ, মাংস খাচ্ছেন - তা নিয়ে কি ভেবেছেন কখনো?
</h3>
<p> বিশ্ব স্বাস্থ্য সংস্থা কয়েক বছর আগে থেকেই জানাচ্ছে, বিশ্বে যে পরিমাণ অ্যান্টিবায়োটিক তৈরি হয়
    তার অর্ধেকই ব্যবহৃত হয় পশু উৎপাদনে।</p>

<p> আর অ্যান্টিবায়োটিক প্রতিরোধী ব্যাকটেরিয়ার জন্য হাসপাতালের নিবিড় পরিচর্যা কেন্দ্র বা আইসিইউ-তে
    থাকা রোগীদের একটি বড় অংশের মৃত্যু হয়ে থাকে বলে জানাচ্ছেন বাংলাদেশের চিকিৎসকরা।</p>

<p>২০১৮ সালে শেখ মুজিব মেডিকেল বিশ্ববিদ্যালয়ের আইসিইউ-তে মোট ৯০০ রোগী ভর্তি হয়েছিল, যাদের মধ্যে
    ৪০০ জন মারা যায়। এদের প্রায় ৮০ শতাংশ রোগীর ক্ষেত্রে দেখা গেছে যে তাদের শরীরে অ্যান্টিবায়োটিক
    প্রতিরোধী ব্যাকটেরিয়া বা 'সুপারবাগের' উপস্থিতি ছিল।</p>

<p>ফলে আপনি যা খাচ্ছেন, তা মানুষের জন্য বয়ে আনতে পারে ব্যাপক স্বাস্থ্যঝুঁকি।</p>

<p>ঢাকার বঙ্গবন্ধু শেখ মুজিব মেডিকেল বিশ্ববিদ্যালয়ের ফার্মাকোলজি বিভাগের চেয়ারম্যান অধ্যাপক
    সায়েদুর রহমান বিবিসি বাংলাকে বলেন, যেসব ব্যাকটেরিয়া সাধারণত মানুষের শরীরকে আক্রমণ করে, তারা
    দীর্ঘদিন ধরে ওষুধের সংস্পর্শে থাকার কারণে ওইসব ওষুধ থেকে বেঁচে যাওয়ার কিছু ক্ষমতা অর্জন করে।
    এটাকেই চিকিৎসা বিজ্ঞানের ভাষায় বলা হয় 'অ্যান্টিবায়োটিক রেসিস্ট্যান্স'।</p>

<p>জাতিসংঘের খাদ্য ও কৃষি সংস্থার (এফএও) আর্থিক সহায়তায় সরকারি প্রতিষ্ঠান ন্যাশনাল ফুড সেফটি
    ল্যাবরেটরি (এনএফএসএল) গাভীর খাবার, দুধ, দই ও প্যাকেট-জাত দুধ নিয়ে সম্প্রতি একটি গবেষণা জরিপের
    কাজ করে।</p>

<p>গবেষণায় যে ফলাফল উঠে আসে সেখানে গাভীর দুধে (প্রক্রিয়াজাতকরণ ছাড়া) সহনীয় মাত্রার চেয়ে বেশি
    কীটনাশক ও নানা ধরনের অ্যান্টিবায়োটিকের উপাদান পাওয়া গেছে। পাওয়া গেছে বিভিন্ন অণুজীবও। একই
    সঙ্গে প্যাকেট-জাত গাভীর দুধেও অ্যান্টিবায়োটিক ও সিসা পাওয়া গেছে মাত্রাতিরিক্ত।</p>

<h4>যেসব খাবার থেকে মানবদেহে প্রবেশ করতে পারে অ্যান্টিবায়োটিক</h4>
<p>ঢাকা বিশ্ববিদ্যালয়ের শিক্ষক লুৎফুল কবির বলেন, আমরা প্রতিদিন যেসব খাবার খাচ্ছি তার অনেকগুলো থেকেই
    অ্যান্টিবায়োটিক শরীরে প্রবেশ করতে পারে। যেমন-</p>

<p>•মুরগীর মাংস</p>

<p>•গরু, ছাগল বা খাসীর মাংস</p>

<p>•দুধ এবং দুগ্ধ জাতীয় খাবার</p>

<p>•মাছেও হরমোন ব্যবহার করা হয়, সেখানেও এন্টিবায়োটিক দেওয়া হয় রোগ প্রতিরোধী করার জন্য</p>

<p>•শাক-সবজি যদিও এতে সরাসরি অ্যান্টিবায়োটিক দেওয়া হয়না। তবে কীটনাশক দেওয়া হয়।</p>

<p>তিনি ব্যাখ্যা করে বলেন, "এখনকার অধিকাংশ পশুখাদ্যে, গো-খাদ্যে, পোল্ট্রি ফিডে অ্যান্টিবায়োটিক
    খাওয়ানো হচ্ছে। আর এইসব প্রাণীর দেহে এভাবে অ্যান্টিবায়োটিকের উপস্থিতি থাকা অবস্থায় সেসব
    প্রাণীর মাংস আবার মানুষ খাচ্ছে।"</p>

<p>"এসব খাদ্যে উচ্চ মাত্রার মার্কারি এবং ক্রোমিয়ামও থাকে। এভাবে তা মানবদেহে চলে যাচ্ছে। এমনকি
    মায়ের বুকের দুধের মাধ্যমে তা বাচ্চার দেহেও যাচ্ছে।"</p>
